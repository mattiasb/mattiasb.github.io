# Two-Toned Pipe

Hej kompisar och haboiter!

Jag har, som ni kanske vet, spelat Magic ganska länge. Som alla andra började
jag först väldigt casual, för att sakta skapa lite högre ambitioner. Kvala till
SM, gå topp-8 i en PTQ, gå dag 2 på en GP och till slut kanske kanske få spela
på touren. Tyvärr kom jag aldrig längre än en PTQ-final och jag har inte spelat
annat än side-events på GP-söndagar. Men vid sidan av PT-ambitioner har jag
också strävat efter att ha så roligt som möjligt när jag spelar.

Eftersom "roligt" är ett nollsummespel i Magic har jag alltid haft en fäbless
för kombo och prison. Den första lek jag byggde på egen hand var en Bazaar of
Wonders-lek med Mill Stone och Soldevi Digger som jag spelade med mina bästisar
Peter och Björn våren '97. Målet var att se till att de inte fick spela några
spells. Alls.

![Bazaar of Wonders][2]
![Millstone][3]
![Soldevi Digger][4]

Samma vår, strax efter Visions släpptes, minns jag att jag och Björn satt och
bläddrade i [Magic Gathering: Official Encyclopedia][1] och plötsligt fick vi
den, för oss, nyskapande idén att *proxa* lekar och spela mot varandra. Min lek
var svartröd och innehöll Sinkhole, Stone Rain, Army Ants, Demonic Hordes och
Nether Void. Björns lek var lite baktung och innehöll bl.a. Erhnam och
Juzam. Mer minns jag inte för vi spelade bara två dueller. Tydligen är det
tråkigt att bli låst under en Nether Void när ens motståndare har en Army Ants i
spel.

![Army Ants][5]
![Nether Void][6]
![Demonic Hordes][11]

Sen dess har jag spelat Stasis, Æther Flash / Humility, UG Awakening, Owling
Mine, UW Pickles och på senare år Stax och Lantern. Jag äger ett playset Mana
Vortex jag fortfarande vill kombinera med Trinisphere någon gång och jag har
ställt upp i en lokal turnering på Mindstage med 4 Nether Void i leken.

![Æther Flash][7]
![Humility][8]
![Mana Vortex][9]

Med alla dessa förord ur vägen, är jag därför glad att som sällskapets främste
prison-connoisseur få presentera Two-Toned Pipe:

![][10]

Jag gillar det här kortet och skulle verkligen vilja testa det i nån av mina
Stax-brews i Legacy. Det jag ser framför mig är att få fuska in pipan någon
runda tidigt med en Ancient Tomb och en Mox Diamond eller så. Aktivera i
motståndarens uppkeep och sen aktivera i min nästa main-phase för att få droppa
fler tax-artefakter. Jag tror att kortet är knappt ett mana för dyrt för att
vara bra nog dock i ett så kraftfullt format som Legacy.

Det är däremot svårt att värdera Two-Toned Pipe i ett vakuum. Jag tror nämligen
det här kortet är lite för svagt om inte en eller flera av följande premisser
gäller för vårt constructed-format:

1. Det finns gott om andra tax-effekter.
2. Det finns en kombolek som scoopar till tax-effekter.
3. Det finns gott om kort med alternativ kostnad för att trigga Trace.
4. Det finns ett relativt enkelt sätt att leta reda på 3+ Two-Toned Pipes

Om rätt förhållanden råder kan Two-Toned Pipe vara allt från en role-player till
en build-around. Jag håller tummarna, men inte andan.

[1]: https://www.amazon.co.uk/Magic-Gathering-Official-Encyclopedia-Complete/dp/1560251409
[2]:  img/bazaarofwonders.hq.jpg
[3]:  img/millstone.hq.jpg
[4]:  img/soldevidigger.hq.jpg
[5]:  img/armyants.hq.jpg
[6]:  img/nethervoid.hq.jpg
[7]:  img/aetherflash.hq.jpg
[8]:  img/humility.hq.jpg
[9]:  img/manavortex.hq.jpg
[10]: img/preview.jpg
[11]: img/demonichordes.hq.jpg
